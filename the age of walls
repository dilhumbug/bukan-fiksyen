THE AGE OF WALLS - Tim Marshall

China 
i.          muka surat 13
Keluasan negara China adalah sebesar 9.597 kilometer persegi dengan 1.393 bilion rakyat. Oleh kerana luasnya tanah negara tembok besar tersebut, zon masa di sana dibahagikan kepada lima. Namun, Mao Zedong membuat keputusan untuk memusatkan zon masa di seluruh negeri di China mengikut Beijing, ibu kota China. Jadi semua waktu mengikut waktu Beijing walau di mana penduduk berada.
Ofset kota Xinjiang dan kota Beijing adalah selama 2 jam yang mana masa di kota Beijing mendahului kota Xinjiang. Secara teknikal, 8 pagi di Beijing bersamaan 6 pagi di Xinjiang. Dengan menjadikan waktu di Beijing sebagai pusat zon masa, urusan di Xinjiang bermula seawal 6 pagi, yang mana pada ketika itu bintang masih berkerdipan dan langit masih gelap.

ii.          muka surat 16
Etnik Han percaya bahawa pemerintah China adalah pemerintah ulung yang menerima mandat dari syurga itu sendiri. Ia membawa kepada kepercayaan bahawa pemerintah China adalah maharaja kepada seluruh dunia. Etnik lain dibolehkan ada pemerintah/ketua mereka sendiri tetapi harus akur bahawa mereka lebih rendah darjatnya berbanding maharaja China.

iii.          muka surat 18
Xinjiang merupakan antara negeri yang terpenting kerana ia merupakan buffer zone, merupakan jalan perdagangan utama China (laluan Belt Road untuk ke negara Barat), dan mempunyai rizab arang batu yang amat diperlukan oleh China. Majoriti penduduk Xinjiang adalah Muslim berbangsa Uyghur jadi sebarang tindakan pemecah-belahan antara Muslim dan bukan Muslim di China adalah satu kebimbangan buat Xi Jinping..
Langkah yang diambil untuk memastikan tiada sebarang cubaan untuk menaikkan semangat identiti nasionalisme Muslim Uyghur adalah dengan meletakkan penduduk etnik Han di Xinjiang. Sehingga tahun 2008, etnik Uyghur merupakan majoriti penduduk di wilayah Xinjiang sebanyak 46.1% dan etnik Han sebanyak 39.2%, etnik lain sebanyak 14.7%.

iv.          muka surat 26
Sistem Hukou dijalankan di China hingga kini. Di China, tempat lahir di mana individu didaftarkan menentukan di mana seseorang itu akan tinggal, dan yang lebih penting, di wilayah mana seseorang itu boleh mengambil bantuan kesihatan dan dalam bentuk apa.
Sebagai contoh, katakan seseorang individu didaftarkan sebagai penduduk bukan dari kalangan petani dan bukan keluarga berlatar belakangkan agrikultur. Individu tersebut akan mempunyai servis kesihatan dan persekolahan yang lebih baik dan berkelas atasan.
Sebaliknya, jika seseorang individu didaftarkan sebagai penduduk dari kalangan warga petani dan agrikultur, individu tersebut mempunyai akses yang lebih rendah tarafnya berbanding penduduk dari kalangan bukan petani.
Jika seseorang individu berlatar belakangkan petani bekerja di Shanghai, individu tersebut tidak layak untuk mendapatkan akses servis kesihatan di Shanghai. Jika individu tersebut mempunyai anak, anak tersebut tidak layak mendaftar untuk mendapatkan pelajaran di Shanghai.
Mereka merupakan seorang rakyat kelas kedua di kawasan kampung, dan keadaannya tetap sama ketika bekerja di bandar.

v.          muka surat 29
China juga mengalami masalah purata umur rakyat yang tinggi. Kerajaan China menekankan polisi seorang anak dalam satu keluarga, yang mana ia membuatkan purata umur populasi di China meningkat lebih mendadak berbanding di negara-negara lain. Kelompok warga muda China semakin mengecil, dan pada masa yang sama, kos untuk kesihatan warga tua China semakin meningkat.
Antara jalan penyelesaian yang dicadangkan adalah menunda usia pencen kepada 5 tahun lagi tetapi ia akan membawa masalah baru; graduan universiti menghadapi masalah kekurangan peluang pekerjaan kerana kekosongan jawatan semakin terhad.
Nota penulis: Pada pada tahun 2015, polisi ini dimansuhkan dan pasangan berkahwin dibenarkan untuk mempunyai 2 anak.


Rujukan
China. (2020, 12 03). Retrieved from Wikipedia: https://en.wikipedia.org/wiki/China
Howell, Anthony & Fan, C.. (2011). Migration and Inequality in Xinjiang: A Survey of Han and Uyghur Migrants in Urumqi. Eurasian Geography and Economics. 52. 119-139. 10.2747/1539-7216.52.1.119.
Zhang, A. (2020, 11 23). Understanding China's Former One-Child Policy. Retrieved from Investopedia: https://www.investopedia.com/articles/investing/120114/understanding-chinas-one-child-policy.asp

Israel & Palestin

i.	muka surat 76
Tahun 1967, semasa Perang Enam Hari, Israel menguasai wilayah Tebing Barat (West Bank), Gaza, kawasan Sinai dan Golan Heights. Selepas dua dekad hidup di bawah penguasaan Israel, perasaan kecewa dan marah menyelubungi rakyat Palestin. Protes dan pemberontakan di kawasan Palestin telah menimbulkan Intifada Pertama (1987-93).
Setelah beberapa tahun Israel menguasai Gaza, Intifada Kedua berlaku pada tahun 2000 dan tembok sempadan di Tebing Barat mula dibina oleh kerajaan Israel. Rakyat Palestin berpendapat bahawa sempadan tembok yang didirikan merupakan alasan untuk merampas tanah mereka dan menjadikan ia sebagai fakta buatan Israel itu sendiri.
Palestin kehilangan 10 peratus dari tanah asal wilayah Tebing Barat (West Bank).

ii.	muka surat 78 & 79
Majoriti penduduk Israel yang setuju dengan pembinaan tembok tinggi yakin ianya ada kesan yang positif. Kerajaan Israel menunjukkan maklumat tiga tahun sebelum tembok didirikan, serangan pengebom berani mati rakyat Palestin telah membunuh ratusan rakyat Israel. Tiga tahun selepas tembok dibina, hanya lebih kurang 60 rakyat Israel yang mati. Ini ialah justifikasi kerajaan Israel tentang pembangunan tembok tersebut. 
Minoriti rakyat Israel berpendapat bahawa pembinaan tembok tersebut hanya menghalang untuk cubaan berdamai dengan Palestin.
Pengkritik berpendapat bahawa statistik tersebut merupakan sebuah kebetulan; pembinaan tembok dijalankan dalam masa yang sama musuh Israel telah mengurangkan rentak serangan kerana khuatir imej dari negara luar terjejas akibat serangan pengebom berani mati.

iii. 	muka surat 82
Masyarakat Yahudi Israel kebanyakannya terbahagi antara dua: Ashkenazi atau Sephardi. Ashkenazi kebiasannya berkulit cerah, dan berasal dari Eropah. 
Ashkenazi adalah golongan elit dan kebiasaannya menguasai politik dan perniagaan sejak dari permulaan penubuhan negara Israel. Mereka kebanyakannya lebih berpendidikan tinggi.
Sephardi berasal dari ratusan ribu orang Yahudi yang dipaksa keluar oleh negara-negara Arab susulan dari pengisytiharan penubuhan negara Israel pada tahun 1948.
Kebelakangan ini, masyarakat Sephardi telah mula berkembang dan mula menjadi pengimbang antara politik di dalam Israel.
Budaya dan politik antara dua masyarakat Yahudi ini dianggap asing, tetapi perkahwinan antara dua masyarakat ini tidaklah janggal. Dari segi budaya, muzik, dan makanan, Sephardi lebih cenderung ke arah Timur Tengah manakala Ashkenazi lebih kepada Timur Eropah.

iv.	muka surat 82 & 83
Tidak kira Ashkenazi atau Sephardi, masyarakat Yahudi mempunyai satu lagi pecahan antara agama: sekular (49%), tradisional (29%) agamawan/religious (13%), dan ultra-Orthodox (9%) yang juga dikenali sebagai Haredim. 
Mereka hidup bersama dan menggunakan bahasa yang sama tetapi jarang berinteraksi antara mereka. 

v.	muka surat 84
Tahap kemiskinan Yahudi Haredim teruk. Namun mereka lebih cenderung untuk mempunyai ramai anak berbanding yang lain. 28 peratus keluarga Haredim mengatakan mereka ada lebih daripada 7 anak.
Mereka juga lebih cenderung untuk tidak bekerja, kerana kebanyakan mereka lebih memilih untuk mempelajari kitab Taurat berbanding untuk bekerja. 

vi.	muka surat 90
Wilayah Tebing Barat dan Gaza terpisah sejauh 115 km. Selain terpisah dari sudut geografi, mereka juga terpisah dari sudut pandangan politik dan ideologi.
Parti Fatah adalah parti dominan Palestin di wilayah Tebing Barat dan parti Hamas pula di Gaza. Dua-dua parti mempunyai idea yang berlainan tentang polisi di Palestin. Hamas dianggap puak pengganas oleh media Barat dan puak Fatah dianggap gerakan sekular dengan konsep “dua negara untuk dua golongan rakyat”.
Pada 2006, setelah Israel berundur dari Gaza, parti Hamas telah memenangi pilihan raya di Gaza dan di wilayah Tebing Barat kerana pengundi sudah hilang sabar dengan gejala rasuah oleh pegawai kerajaan Fatah.

vii.	muka surat 90
Hamas mendakwa pasukan keselamatan lebih setia pada Fatah dan tidak mahu menuruti arahan menteri Hamas. Akibatnya, seorang pegawai kerajaan senior Fatah terbunuh di Gaza. Presiden Abbas (Fatah) mengisytiharkan bahawa Hamas adalah parti haram, dan siri keganasan berlaku yang mana Hamas telah menakluki bangunan kerajaan Gaza dan membunuh ramai penyokong Fatah. 
Dua puak yang berperang telah menyebabkan ramai orang Palestin terbunuh sebelum anggota keselamatan Fatah melarikan diri ke sempadan Israel. Presiden Abbas cuba untuk melawan puak Hamas dan menyatukan dua wilayah yang terpisah namun gagal.
Oktober 2007, dua puak ini telah bersetuju untuk berdamai. Walau bagaimanapun, kedua puak ini masih mengakui mereka adalah yang benar. Ramai rakyat Palestin yang sudah penat dengan pergaduhan antara dua puak ini, namun tiada apa yang boleh dilakukan kerana Palestin bukanlah negara yang mengamalkan konsep masyarakat yang terbuka.

